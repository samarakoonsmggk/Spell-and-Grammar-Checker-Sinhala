ලංකාවේ දැනුම බෙදන්නෝ හා දැනුම ලබන්නෝ
අපි අද දැනුම් ආර්ථිකයක් ගැන කතා කරමු. දැනුමින් පිරිපුන් සමාජයක් බිහිකිරීමට අප සැම එක්විය යුතු යැයි අද ප්‍රවණතාවයක් ද පවති. ඇයි අපි ඉගෙන ගන්නේ? දැනුම යනු කුමක් ද? දැනුමෙන් පරිපූර්ණ විය හැකි ද?
දැනුම යනු සාපේක්ෂ දෙයකි. එය තව කෙනෙක් විසින් තව දෙයක් විසින් හෝ ස්වාභාවික හේතුවක් නිසා නිපදවන හෝ නිපදවනු ලබන දෙයකි. ස්වභාවික සංසිද්ධීන් පිළිබද කරුණු කාරණා දැන ගැනීම දැනුම වැඩි කරන්නෙකි. කෙනෙක් විසින් නිෂ්පාදනය කරන ලද මතයක් හෝ භෞතික වස්තුවක් පිළිබද දැන ගැනීම දැනුම ලබා ගැනීමකි. ශ්‍රී ලංකාවේ පාසැල් අධ්‍යාපන ක්‍රමය තුල ඇත්තේ දැනුම වඩාගැනීමයි.
පාසලේ සාමාන්‍ය පෙළට උගත් දෑ උසස් පෙළින් පසුව අපි හැමෝටම වාගේ අමතක වී යන්නෙමු. සාමාන්‍ය පෙළෙට සිංහල භාශාවේ වාක්‍ය රීති ඇතුළු ව්‍යාකරණ ඉගෙනගත්තත් වාණිජ හෝ විද්‍යා වැනි විෂය ධාරාවන් හදාරන සිසුන්ට ඒවා ඒ කාලයේදීම අමතකය. සමහර අයට ඒවා උසස් පෙළින් පසුව අමක වී යති. එසේ වන්නේ පාසැල්වල පවතින උග්‍ර එහෙත් අපි නොදකින දැක්කත් නොදැක්කා සේ ඉන්න ශාස්ත්‍රීය අර්බුධය හේතු කොට ගෙනය. අධ්‍යාපනය ලැබීම හා දැනුම ලැබීම අතර මහා ලොකු වෙනසක් නැත. අධ්‍යාපනය විධිමත් ආයතන පද්ධියක් තුල පොත්පත් හා ගුරුවරුන් මගින් යම් නීති රීති, රෙගුලාසි හා විෂය නිර්දේශයක් යටතේ ශිෂ්‍යයෙකුගේ වයස් මට්ටම් අනූව වෙනස්වන රටාවකි. දැනුම ලබා ගැනීමට ඊට වඩා පුළුල් දායකත්වයක් ලබා ගත හැකිය.
විශ්ව විද්‍යාල තුල ඇත්තේ තරමක් වෙනස් අධ්‍යාපන රටාවකි. යමක් දෙස පුළුල්ව බලා දැනුම ලබා ගැනීමයි. එහි ඉන්නේ ශිෂ්‍යන් නොවේ. විද්‍යාර්ථයීන් ය. එහෙත් මෙරට විශ්ව විද්‍යාල අධ්‍යාපන ක්‍රමවේදයෙන් බිහි වෙන චින්තකයෙක් සෑහෙන කළක් තිස්සේ අපි නොදුටුවෙමු. එයට ද හේතුව විශ්ව විද්‍යාල තුලත් ඇති උග්‍ර ශාස්ත්‍රීය අර්බුධයයි.
සමහරු එක් වීෂයක් සදහා ඉහළ දැනුම් සම්භාරයක් ලබා ගෙන උගතෙක් විය හැක. පොත් පත් වලින් අත්දැකීම් වලින් උකහාගත් දැනුම ඔහුගේ දැනුම වර්ධනය වීමට බලපෑම් කළ හැකිය. අද ෆේස්බුක් වැනි සමාජ මාධ්‍යවලත් වෙබ් අඩවි වලත් දැනුම ලබා දීමට අවශ්‍ය නාලිකා හා සමූහයන් දකින්නට ඇත. විවිධ අය විවිධ මාතෘකා යටතේ දැනුම බෙදාදීමේ කටයුතුවල නිරත වනු මම දැක ඇත්තෙමි. එහිදි ඒ ලිපි වල අන්තර්ගතය සම්බන්ධයෙන් නම් මට ඇත්තේ දැඩි කනසල්ලකි. දිය යුත්තේ හොදම දේය, නිවැරදි දේය, සමහර ලිපි පිළිබද ඇති වැරදි තැන් නිවැරදි කරන ලෙස ඉල්ලුවත් ඒවා සිදු නොවුනි. මේ තත්වය බොහෝ දුරට ඇත්තේ යූ ටියුබ් හා ෆේස්බුක්වලය. 
සමහරු ප්‍රසිද්ධිය පතා නිරුවත් වෙති. සමහරු අඩ නිරුවතින් විසූක දස්සන පෙන්වති. සමහරු ප්‍රසිද්ධ චරිතයකට බැන වදී. තවත් සමහරු ප්‍රසිද්ධ වීමට මේ තියෙන්නේ නිවැරදි දැනුම යැයි පවසා බොරු පවසති. නමුත් අද නිවැරදි දේ හෙට වැරදි විය හැක.එය දැනුමේ ස්වභාවයයි. නිදසුනකට, දිනක් ෆේස්බුක් හි පළ වී තිබු ලිපියක් කියැ වූ මා හට දැක ගන්නට ලැබුනේ මිසිසිපි ගංගාව ලෝකයේ ආපස්සට ගලන එකම ගංගාව කියායි.එහෙත් එය නිවැරදි නොවන බවත් ඇමර්සන් ගංගාවත් ගලන්නේ ආපස්සට බවත් මම සදහන් කළෙමි. එක්සත් රාජධානිය සම්බන්ධයෙන්ද මෙවැනිම කරුණක් මම නිවැරදි කළෙමි. මේ අවස්ථාවේ ඒ කාරණාව මට නිච්චි නැත. ලෝකයේ දියමන්ති නිෂ්පාදනයෙන් ප්‍රථමස්ථානය ලබා ගෙන ඇත්තේ දකුණු අප්‍රිකාව නොව රුසියාවයි. මේවා මා විසින් නිවැරදි කළත් එම ලිපිවල අයිකරුවන් ඒ නිවැරදි කිරීම් සිදු කර නොමැත. 
තවත් සිද්ධියක් මට මතකය. එක්තරා ලිපියක අගමුල නොගැළපුණි. මම ඒ පිිළිබද සොයා යාමේදී තේරුම් ගියේ එක්තරා ඉංග්‍රීසි වෙබ් අඩවියක පළ වී තිබූ ලිපියක් එහෙන් පිටින්ම ගූගල් පරිවර්ථකය( google translator) හරහා පරිවර්ථනය කොට ෆේස්බුක් සමූහ තුල පළ කර ඇති බවයි. ඒ පමණක් නොව අදාල ලිපිවලට යටින් මා විසින් නිවැරදි කර ඇති කොමෙන්ට්ස් පළ කර තිබෙනවා දැක දැක ඇතැම් අය ලිපිය ප්‍රශංසාවට භාජනය කොට ඇත. මේ සෑම කාරණයකින්ම පෙනී යන්නේ ලියන්නෝ මොනවා ලීවත් කියවන්නෝ සිහි කල්පනාවෙන් නොකියවන බවයි. ලියන දේ පිළිබද හරි හැටි අවබෝධයකින් තොරව ලියන ලියන්නෝත් සිහි කල්පනාවෙන් තොරව ලිපි කියවන පාඨකයෝත් ලිපි නොකියවා ඒ පිළිබද අදහස් දක්වන අධීමත් පාඨකයෝත් සිටින තාක්කල් මේ ලාංකේය සමාජය අපි කෙසේ නම් සබුද්ධිමත් සමාජයක් කරන්නෙමුද?
අර පහුගිය සතියෙ හවස මහ හුළඟක් ආවනෙ.
මෙන්න මෙහෙමයි මම ඒකට මූණ දුන්නෙ නම්
ඔය හුළඟ යන වෙලාවෙ රාත්‍රී හතට විතර මම අපේ ගෙදර අයිනෙ තියන කෙසෙල් පඳුරට පරිසරයට විනාඩියක් කරන්ඩ ගියා. සරමත් උස්සගෙන වැඩේ කරනකොට කිසිම හුළඟක් තිබ්බෙ නෑ..වැඩේ බාගයක් කරනකොට ආවෙ නැද්ද පිංවතුනේ හුළඟක්..හතර වටේ කැරකෙන හෙන හුළඟක්..ආයි ඉතිං වැඩේ මග නවත්තන්ඩයෑ... සරමෙයි කකුල් දෙකෙයි..හැමතැනම ..කෙසෙල් පඳුරට යූරියා නෑ අද සෑට..ඔන්න හුළඟ..
ඒ පාර එහෙම්මම අලුත් සරමකුයි, ටවල් එකයි අරගෙන ශවර් එකක් දාන්ඩ ගියා. මගේ ශවර් එක ඕපන් ඒරියා එකක තියෙන්නෙ. ගෙවල් අයිතිකාරයගෙ ගෙදර පහුකරගෙන ගිහින් අනිත් වත්තෙ අඩි 8 ක් විතර උස බැම්මට තමයි බට දාලා මගේ ශවර් එක හයි කරලා තියෙන්නෙ..එතනට මම කැමතියි. හොඳට හුලං වැදි වැදී නාන්ඩ කරන්ඩ පුළුවන් නිසා සහ රෑට,එතන කළුවරේ නාන්ඩ ආයි රෙදි අඳින්ඩ ඕනි නෑ..එතන .. .
ටවල් එකයි සරමයි බැම්මෞඩට දාලා මම අනිත් සරමත් හෝදලා ආයි ඇඟත් හෝදා ගත්තා. ශවර් එකෙන් වැටෙන වතුර හුළඟට හතීදීපන්කරේ දුවනවා..මාත් දුව දුවා සෑහෙන වෙලාවක් අරගෙන ඇඟ හෝදා ගත්තා..
ඉවර වෙලා බැලින්නම් හුටා පිංවතුනේ බැම්ම උඩ තිබ්බ සරමයි ටවල් එකයි හුළඟට ගිහින් එහා වත්තට වැටිලා. මේ පැත්තෙන් කොහොමත් ඒක ගන්ඩ බෑ..බැම්ම අඩි අටක් උසයි..අනික කොහොමද මම හෙලිකොට්ටෙන් බැම්ම පනින කොට එහා ගෙදර කෙනෙක් දැක්කොත්..හෙට හිරේ.අල්ලපු ගෙදර ඇන්ටිට අතවර කරන්න හෙලිකොට්ටෙන් ඒ වත්තට පැන්නා කියලා.මොකද මේ හුළඟෙ අරුම බලන්ඩ හැම ගෙදරම මිනිස්සු එලියට බැහැලා ඉන්න වෙලාවෙ...
ගෙවල් අයිතිකාරයගෙ ගේ පහු කරගෙන කොහොමත් මට මම ඉන්න ගෙට එන්ඩ බෑ.
මගේ වෙලාවට ලයිට් ගියා..ලයිට් ගියාට පට්ට කලුවරක් නෑ..එතන තිබ්බ තේක්ක ගහෙන් වැටිච්ච කොළ දෙකක් ඉස්සරහ පැත්තටයි , පස්සෙ පැත්තටයි තියා ගෙන ඔරේ රන් මම ඉන්න කෑල්ලට..එතන දොර,අරින්ඩ ඕනි යතුර අරගෙන යතුර කරකවන කොටම ලයිට් ආවා..
මම ඉන්න ගෙදරට පැත්තක තියන ඉඩමේ අලුතින් ගෙයක් හදනවා..ඒකෙ වැඩ කරන බාසුන්නැහේ කෙනෙක් එයාලගෙ ටොයිලට් එකට යන්නෙ මගේ ගේ පිටිපස්සෙ තියන දොර ළඟ සයිඩ් එකෙන්..
ආ මොකද මහත්තුරු මේ කියලා අහපි.
අනේ පිංවතුනේ මට දැන් එලියට බහින්ඩ බැරි තත්වයක් තියෙන්නෙ.
මෙච්චර දිග කතාවක් අර මනුස්සයට පැහැදිලි කරලා දෙන එක ලේසි නෑ.
සුවර් එකටම ඒ මනුස්සයා හිතන්ඩ ඇති..මම කොටුවක් පනින්ඩ ගිහින් මාට්ටු වෙලා සරමත් දාලා දුවන්ඩ ඇති කියලා.
නෙද්දකිං නොදෝමකිං. කලබල උනහම කොරොස් කටෙත් අත දා ගන්ඩ බෑයි කියන්නෙ මේවට තමයි. අර හෝදා හෝද හිටපු සරම තාම ශවර් එක යට ඒක ඇඳගෙන නම්බුව බේර ගෙන නාවෙ ඇයි කියල මට දැනුයි වැටහෙන්නෙ
අපි යනෝ මාතර.
ඒක කලින් නොකිව්වෙ කිව්වා නම් දන්නවානෙ කට්ටිය ලෑස්ති වෙනවා අපිව පිලිගන්ඩ අරවා මේවා ලෑස්ති කරගෙන ඒ හින්දා.
යන්නෙ ඇයි කියලා ඇහුවා.
අපේ පොඩි පුද්ගලික උත්සවයක් තියෙනවා ආන්නේකට සහභාගි වෙලා එන්ඩයි යන්නෙ.
මෑතකදි මාතර පැත්තෙ යන දෙවනි සැරේ මේ.
ඉස්සෙල්ලා සැරේ උනේ.
මහරගම ගාල්ල මාතර හයිවේ බස් පෝලිම දන්නවනෙ හැමෝම..පෝලිම් දෙක අරෙහෙට. මෙහෙට ඇඹරිලා ඇඹරිලා ගිහින් ඒකෙ කෙළවරක් හොයන එකට වඩා ලේසියි වංකගිරියෙ දොර හොයා ගන්න එක...
මමත් මේම..මේම හොයාගෙන ගිහින් කෙළවරක් හොයාන..බස් 7-8 කට පස්සෙ. නැග්ගා බස් එකට. 
ඔන්න හයිවේ එකටත් ඇවිත් ටිකට් එක ගන්න දික් කරපු දාහෙ කොළේ ඉතුරු ටිකක් අවුල් හින්දා බැලුවා. මාතර බස් එක. මට යන්ඩෝනි ගාල්ලට !!!
දැන් ඉතිං මොකද්ද කරන්නෙ..
මාතරට ගිහින් දවල්ට කාලා බීලා කරලා..ආපහු ගාල්ලට ආවා එන්ඩ හිටිය වෙලාවට පැය හතරකට විතර පස්සෙ. ..
මේ සැරේ මක් වෙයිද කියලා බලමුකො

ශ්‍රී ලංකාවට සංචාරක කර්මාන්තය විශාල ආර්ථික වාසියක් ගෙන එන ක්ෂේත්‍රයක් ලෙස වර්ධනය වී ඇත. සංචාරක කර්මාන්තය ශ්‍රී ලංකා ආර්ථිකයේ ප්‍රධාන මූලිකතම කොටසක් වන අතර, විදේශ ආදායම්, රැකියා ප්‍රතිලාභ සහ ප්‍රාදේශීය සංවර්ධනය සඳහා විශේෂිත ප්‍රතිපල ලබා දෙයි. විශේෂයෙන් පසුගිය දශකවල සංචාරක කර්මාන්තයේ වේගවත් වර්ධනය සහ විදේශ සංචාරකයින්ගේ ගණන සීඝ්‍රයෙන් ඉහළ නැංවීම, ශ්‍රී ලංකාවේ ආර්ථිකයට දැවැන්ත බලපෑමක් ඇති කර ඇත.
ශ්‍රී ලංකාවේ පරිසර සෞන්දර්යය, පුරාණ සංස්කෘතික උරුමය, සහ සොබාදහම අත්විඳීමට විදෙස් සංචාරකයින් බොහෝ දෙනෙකු මෙරටට පැමිණෙති. සංචාරකයින්ගේ ඉල්ලුම අනුව, හෝටල්, රෙස්ටුරන්ට්, ප්‍රවාහන සේවා, සහ අනෙකුත් සංචාරක-සම්බන්ධ කටයුතු ඉහළ ගොස් ඇති අතර, ඒවා ආශ්‍රිතව තවත් රැකියා අවස්ථා නිර්මාණය වී ඇත. මේ හරහා ප්‍රදේශීය ප්‍රජාවන්ට අදාළව අදායම හා ජීවන මට්ටම් වැඩි කිරීමේ හැකියාව තිබේ.
සංචාරක කර්මාන්තයෙහි විශේෂ වාසියක් වූයේ, විදේශ විනිමය ඉහළ නැංවීමයි. විදේශිකයන් මෙරටට ගෙන ඒමෙන් විදේශ විනිමය ප්‍රතිලාභ ලැබෙන්නේ විශාල පරිමාණයකි. මෙහිදී ප්‍රධාන වාසියක් වන්නේ, මෙරට නිෂ්පාදන සහ සේවා විදේශ විනිමය හරහා වෙළඳපොලට ගෙන යාමේ හැකියාව වැඩි කිරීමයි. 
එසේම, සංචාරක කර්මාන්තය හරහා ශ්‍රී ලංකාවේ සංස්කෘතියත් හා පාරිසරික සම්පත්ද ලොවට හඳුන්වා දීමට විශාල අවස්ථාවක් ලැබී ඇත. ලංකාවේ ප්‍රධාන සංචාරක ගමනාන්තයන් වන කන්ඩියන් සංස්කෘතික තැන්න, ගාල්ල කොටුව, සිගිරිය රජධානිය, සහ අනෙකුත් ඓතිහාසික ස්ථාන, විදෙස් සංචාරකයින්ගේ විශාල ආකර්ෂණය දිනාගෙන ඇති ස්ථාන වේ. මෙම ස්ථාන සංවර්ධනය කිරීමේදී රජයේ ආයෝජන කටයුතු විශාල වියදම් සිදු කරයි. 
කෙසේ වෙතත්, සංචාරක කර්මාන්තයේ වර්ධනයත් සමග ඇතිවන මීළඟ ප්‍රශ්නවලටද අවධානය යොමු කළ යුතුය. පරිසර දූෂණය සහ සොබාදහමේ අවදානමක් වීම, තවදුරටත් සංචාරක කර්මාන්තය ක්ෂිණ කිරීමේ බලපෑමක් ඇති කළ හැකියි. සොබාදහම සහ පරිසරය සංරක්ෂණය කිරීම, විශේෂයෙන් වෙරළ තීර, වන පද්ධති, සහ ජල ආශ්‍රිත ස්ථාන ආරක්ෂා කිරීම සඳහා, අවශ්‍ය ක්‍රියාමාර්ග ගත යුතුය. 
තවද, සමාජීය හා සංස්කෘතික බලපෑම්ද සංචාරක කර්මාන්තය තුළින් දක්නට ලැබේ. විදෙස් සංචාරකයින්ගේ ආගමනයෙන් ශ්‍රී ලංකාවේ ජීවන රටාවන්ට වෙනසක් ඇති කරනු ඇත. විශේෂයෙන්ම, ජනපද ප්‍රදේශවල සම්ප්‍රදායික ජීවන රටාට බලපාන සමාජීය ප්‍රවණතා, විදෙස් සංචාරකයින්ගේ ආකල්ප හා හැසිරීම් මත ඇගැයීමට ලක් වේ.
සංචාරක කර්මාන්තයෙන් ලැබෙන අදායම් මාර්ගයන් භාවිතා කරමින්, ශ්‍රී ලංකාවේ ප්‍රදේශීය සංවර්ධන ව්‍යාපෘති වැඩිදියුණු කිරීමට හැකියාවක් ඇත. පාරිසරික සංවර්ධනය, නව ව්‍යාපාර ආරම්භ කිරීම, සහ විදේශ ආයෝජන ආකර්ෂණය, සංචාරක කර්මාන්තයේ වර්ධනයට හා ශ්‍රී ලංකාවේ ආර්ථිකයට උදව් කරයි. 
සංචාරක කර්මාන්තයේ නවීකරණය හා ප්‍රවර්ධන ක්‍රියාකාරකම් හරහා, ශ්‍රී ලංකාව ගෝලීය සංචාරක ව්‍යාපාරයක් ලෙස තවත් ඉදිරියට යා හැකි අතර, මෙය ශ්‍රී ලංකාවේ දීර්ඝ කාලීන ආර්ථික වර්ධනයට විශාල උපකාරයක් වෙයි.
